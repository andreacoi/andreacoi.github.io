---
layout: post
title: "Youtube è una merda, ma ci piace così: ancora caldo."
date: 2025-11-01 11:45:34 +0200
categories: considerazioni
excerpt: Youtube lato web, trasforma i PC in piccoli altoforni per la produzione di ghisa. Considerazioni sparse e (come al solito) lamentele al riguardo. 
---

Passo molto tempo su Youtube su iPhone e iPad (soprattutto su iPad), ma ultimamente, seguendo il [corso di Programmazione in C](/programmazione/2025/05/18/hello-world-c.html) di [@antirez](https://github.com/antirez), sto utilizzando tantissimo YouTube via intefaccia web e... sì, è una vera merda.

Mi rilassa molto sviluppare sul mio portatile, un Lenovo Ideapad S145, con alcuni componenti modificati. Riesco a codificare e ad imparare in mobilità.

Ora, avendo come come processore un Ryzen 3 3200U, sono cosciente di non poter pretendere delle prestazioni folli.

Ma mi aspetto anche che il mio portatile non prenda fuoco avendo come applicazioni attive solo:
- firefox (per visualizzare il video del corso su YouTube);
- vim (per codificare);

Cosa che puntualmente non succede. Se uso SOLO il terminale o anche semplicemente il browser per fare ricerche, temperature fisse intorno ai 50°. Non appena apro YouTube, temperature che schizano sopra i 70°, glitch continui, microfreeze e imputamenti random dopo il cambio di finestra con CTRL+Tab.

Ne risente anche l'autonomia, passo da un uptime di **quasi 4 ore** a **2 ore e un quarto**.

**Autonomia quasi dimezzata.** Mannaggia al mondo.

Ora, non chiedo tanto. Siamo nell'era dei dispositivi mobili. Ma credo che sia NECESSARIA un'ottimizzazione spinta dell'interfaccia YouTube, lato desktop. Sarà fatta?

"Questo non creto" (cit.).
